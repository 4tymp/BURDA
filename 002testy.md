# TESTY

BURDA to silnik oparty na kości procentowej k100. 1 na ściance \- 1% na wykonanie danej akcji. Szansa na wykonanie wybranej akcji wynosi tyle, ile punktow posiadasz w testowanej Werwie. Aby test zakończył się sukcesem trzeba wyrzucić dokładnie tyle, lub mniej niż wynosi próg.

Trzeba jednak wziąć pod uwagę bonusy od umiejętności oraz kary za ich brak. Kary i bonusy może nadać również mistrz gry, wszystko zależne jest od sytuacji.

Minimalna szansa na wykonanie akcji zawsze wynosi 1 i nie może spaść poniżej.

### Ikra

Ikra to krytyczny sukces. Domyślnie każda postać ma 10% na Ikrę. Znaczy to, że musi wyrzucić 10 lub mniej aby wywołać Ikrę. Szansę da się zwiększać przy pomocy Werw i Fachów.

Ikra prawie zawsze będzie kończyła się możliwie najlepszą wersją sytuacji. Krytyczny sukces w walce to zawsze Zniszczenie.

Pamiętajcie jednak, że Ikra to nie magia. Rzut krytyczny na przeszukiwanie pokoju nie stworzy nagle ukrytego pomieszczenia, którego tam nie było.

### Licho

Wyniki rzutu od 91 do 100 włącznie to Krytyczny Pech, czyli Licho. Jest to odwrotność zwykłego Krytyka, czyli wszystko co mogło pójść źle, poszło.

### Kostki Triumfu i Karne

Kostki Triumfu i karne są wykorzystywane, gdy postać posiada bardzo łatwą, lub trudną sytuację.

Gdy rzucasz z kością Triumfu \- rzucasz dwa razy k100, po czym wybierasz lepszy wynik.

Gdy rzucasz z kością Karną \- rzucasz dwa razy k100, po czym wybierasz gorszy wynik.

Kostki Triumfu i Karne niwelują się. Jeżeli masz 2 Kostki Triumfu, i na rzut 1 Karną \- rzucasz tylko jedną Triumfu. W drugą stronę wygląda to identycznie.

### Przykłady \!\!\!\!\!

Bard Tavin posiada umiejętność grania na instrumencie na poziomie 1 oraz cechę Kwiotkowy równą 60\. Chce zagrać piosenkę. Robi więc test Cechy Kwiotkowy z progiem 60 \- taki jaki poziom cechy. Nie ma żadnych dodatkowych bonusów ani kar. Rzuca 61, więc niestety test mu się nie udaje. Zużywa jednak jeden z przerzutów, po czym wyrzuca 60\. Udaje mu się.

Barbarzyńca Gizmo posiada cechę Rębajło równą 50 oraz umiejętność Buława na 2 poziomie, który daje bonus \+10 do testu. Chce on zaatakować przeciwnika, wykonuje on więc test ataku z progiem 60 (50+10). Wynik rzutu kością to 58, więc Gizmo trafia przeciwnika.

Arcymag Sue próbuje tropić bestię ze zlecenia. Nie posiada ona jednak umiejętności Łowiectwo. Wykona więc test Erudyty z kością Karną. Posiada ona cechę Erudyta na poziomie 0\. jednak w BURDZIE minimalna szansa na wykonanie akcji to 1\. Rzuca więc, mimo minimalnych szans i wyrzuca… dwa razy 1\! Mieści się to w jej progu krytycznym, więc akcja kończy się nie tylko sukcesem, lecz również krytycznym sukcesem\! Nie dość, że wie gdzie poszła bestia, to jeszcze rozpoznała ślady i wie jakim gatunkiem jest jej cel\!

Mag Bayaz chciał rzucić zaklęcie z grymuaru \- ognisty pocisk. Ma cechę Szmagra na poziomie 60\. Przy teście zaklęcia skupił się 4 razy, co daje mu bonus \+40 do testu. Wyrzucił jednak 98, przez co ognisty pocisk zamiast trafić w cel… zaatakował jego przeciwnika za pełne obrażenia.