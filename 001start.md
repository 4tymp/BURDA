# NA START:

BURDA to gra RPG (Role-Playing Game), która wymaga jednej osoby prowadzącej grę, czyli Mistrza Gry, oraz co najmniej jednego Gracza, który będzie odgrywał stworzoną przez siebie postać.

Mistrz gry z zasady powinien być bardziej doświadczony od reszty. Jeżeli jednak wszyscy zaczynacie tutaj swoją pierwszą przygodę z BURDĄ, nie martwcie się. Jeżeli czegoś nie rozumiecie, lub pojawia się zwrot, który nic wam nie mówi \- poszukajcie go w innym rozdziale, lub przejdźcie do glosariusza, który wyjaśnia wszystkie pojęcia w BURDZIE. Polecamy również zapoznać się ze startowymi postaciami oraz scenariuszem przygotowanym przez nas, ekipę BURDA. Powinna ona mniej więcej zaznajomić was ze sposobem działania silnika. Gracze \- wybierzcie postacie, przeczytajcie zasady, ale od scenariusza wara\! To narzędzie tylko i wyłącznie mistrza, tylko on wie co was czeka od samego początku\! Powodzenia\!

## Tworzenie postaci:

Każda Werwa zaczyna się na poziomie 0\. Podczas tworzenia postaci trzeba rozdzielić ??140?? punktów pomiędzy wybrane Werwy. Nie można jednak na tym etapie w daną Werwę dać więcej niż 40\.

Zaczynasz na poziomie 1, dlatego dostajesz od razu 5 punktów rozwoju na start.

Za punkty rozwoju (PR) możemy:

1. Uczyć się Kunsztów. 1PR to 1 poziom Kunsztu.  
2. Udoskonalić Werwę. 1PR to 2 punkty Werwy.  
3. Wykupić Fach, którego wymagania spełniliśmy. Jeden Fach kosztuje 3PR.

Dodatkowo na start postać posiada:

* 3 Punkty Wigoru  
* 3 Punkty Jaźni  
* 1 Przerzut  
* Szansę na Ikrę równą 10%.

Do wymienionych wyżej atutów należy dodać bonusy wynikające z Werw.

Teraz trzeba obliczyć, ile WOLI WALKI posiada postać. Obliczamy to według wzoru:

W1\*10+W2, gdzie:

W1 \- Poziom postaci podzielony przez 3 zaokrąglony w górę.

W2 \- Poziom Werwy Tężyw

WOLA WALKI to statystyka zastępująca klasyczne punkty życia. Test jej jest wykonywany gdy co najmniej jedna z kończyn zostanie ZNISZCZONA. Jeżeli test się nie powiedzie, postać traci przytomność.

Następnie należy wybrać 5 Kunsztów z którymi postać zaczyna rozgrywkę. Za 5PR, które gracz dostał na start dozwolone jest od razu ulepszenie Kunsztów na wybrany przez siebie poziom.

Teraz przechodzimy do wybrania śledzonych Fachów, które chcemy rozwijać w pierwszej kolejności. Pamiętać trzeba, że postać może mieć nieograniczoną ilość Fachów, jednak jednocześnie śledzić może ich tylko 5\. W każdym momencie można zmienić śledzone Fachy, jednak wtedy postęp w poprzednie śledzonej przepada. Trzeba to oczywiście zgłosić mistrzowi gry.

Na koniec zostaje tylko wyposażenie postaci, to już zależne jest od mistrza gry.